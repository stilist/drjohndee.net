---
author_key: "Dee, John"
recipient_key: "Spinola, Octavius"
category: correspondence
edition_key: "book"
language: "la-renais"
license: "CC0 1.0"
location: "page 235"
people:
  - "Dee, John"
  - "Emperor Rudolf II"
related_dates:
  - "1584-09-05"
---
    Illuſtri & Magnifico Domino, Domino Octavio Spinolæ, ſacræ Cæfareæ Majeſtatis
               à ſtabulis & Cubiculis Domino ſuo obſervandiſſimo.
Illuſtris ac Magnifice Domine: Non poſſum ſatis condignas veſtræ Magnificientiæ agere grati-
as, pro ſingulari illa, qua me Heri amplexi eſtis humanitate & benevolentia: hominem quidem
vobis incognitum, ſed tamen virtutis & veritatis ſtudioſiſſimum: quique omne reliquum meæ
vitæ curriculum (Deo ſic volente) in hoc conſumere decrevi, ut ſacra ſua Cæſarea Majeſtas
clarè percipiat, ſibi, incredibiliter (ferè) propitiam fore Dei Omnipotentis tremendam Majeſtatem.
Atq{u}e quamvis videam multip{l}icib{u}s multarum Regionum negotiis, ſuam ſacram Cæfaream
Majeſtatem occupatiſſimum ſepiſſime teneri, neque aliis, illiſque à me, ſuæ ſacræ Cæſareæ Maje-
ſtati proponendis cauſis, commodè vacare, vel poſſe, vel evidenti aliqua ratione debere:
T A M E N, ſi aliquis excogitari poſſit modus, pro loci, temporis, & rerum occaſione, quo ſua
ſacra C{æ}ſarea Majeſtas, ea penes me videre, vel ex me intelligere dignaretur, quæ illi forent
grata: Ea in re, veſtræ (lluſtriſſimæ Magnificenciæ libentiſſimè audirem vel reciperem Informa-
tionem atque Judicium. Nam in hoc totus ero, ut tempore debito, appareat, Omnipotentis
Dei, & ſuæ ſacræ Cæſareæ Majeſtatis ſervitio (Maximè autem, pro Sacroſanctæ Orthodoxeæ Ca-
tholicæ & Apoſtolicæ fidei Illuſtratione, ac Reipublicæ Chriſtianæ defenſione, amplificatione-
que) Addictiſſimum, devotiſſimum, fideliſſimumque me eſſe, ac fore ſacræ ſu{æ} Cæſareæ Maje-
ſtatis ſervitorem.
                                                  4. Septembris 1584.
Opportunitatis flos  maturè colligi debet:
      Cito enim fiet marcidus.
                                                    Illuſtriſſimæ Magnificentiæ veſtræ.

                                                                    Paratiſſimus

                                                                              Joannes Dee.
