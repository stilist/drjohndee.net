---
author_key: "Dee, John"
recipient_key: "de Santcliment, Guillem"
edition_key: "book"
category: correspondence
language: "la-renais"
license: "CC0 1.0"
location: "page 248-249"
people:
  - "Commandino, Federico"
  - "de Santcliment, Guillem"
  - "Emperor Rudolf II"
  - "Kurz, Jacob"
related_dates:
  - "1584-08-17"
  - "1584-08-24"
  - "1584-09-05"
  - "1584-09-11"
  - "1584-09-12"
  - "1584-09-13"
  - "1584-09-14"
  - "1584-09-15"
  - "1584-09-17"
  - "1584-09-18"
  - "1584-09-24"
  - "1584-09-25"
  - "1584-09-27"
  - "1584-09-29"
tags:
  - "books"
---
      Illuſtriſimo Domino, Domino Don Gulielmo de Sancto Clemente, ſereniſſimi
            atque Catholici Hiſpaniarum Regis apud ſacram Cæſaream Ma-
                jeſtatem, &c. Legato, Domino ſuo obſervandiſimo.

Illustris & Magnifice Heros : Multis hoc probari poteſt teſtimoniis & exemplis , quod illa,
quæ (preter  vulgarium artium & ſcientiarum decreta) Nova, & ſupra vulgariter Studioſo-
rum expectationem, hominibus (licet piis & candidis quidem) Divinitus revelantur myſteria,
cum ſumma difficultate vel intelliguntur à pauciſſimis, vel vix ſine ſuſpicione admittuntur, aut
creduntur à pluri{b}us : Aſt qualis , in noſtris, (ſi rectæ piéque informatæ roſtris adhibeatur
judicium) eſſe poteſt ſuſpitio ? Nam à Deo Omnipotente, per multos jam annos, fideliter, ar-
denter, & conſtanter per preces requiſita ſapientia : Una (ſcilicet quæ penes nos quidem) vi-
detur eſſe radix & occaſio tanti iſtius Doni obtinendi.  Aſt in cœleſti ſuo Palatio, ante condi-
tum mundum, determinata, & aſſignata erga nos Miſericordia & gratia Omnipotentis Dei,
præcipuum, ſolidum, immobileque hujus tanti myſterii eſt cenſendum fundamentum : In quo
myſterio, talis relucet, per potentes fideleſque Angelos Iſagogica Informatio, De Arcanis Dei
conſiliis, tam in mundi creatione Creaturarumque naturis, & vero uſu, quam in mundi præ-
ſentis moxque futuri ſtatu : Et preterea, de unius Catholicæ Eccleſiæ (chariſſimæ Jeſu Chri-
ſti ſpousæ, noſtræque piæ matris) ſanctitate, dignitate, & Authoritate ( veluti in qua etiam
eſt Sanctorum Communio, & Peccatorum remiſſio ) & de multis nondum per nos revelandis
Dei Arcanis Magnalibus & Determinationibus : Quòd tantum abeſt, ut aliquis (ſanæ mentis)
Chriſtianus, Actiones Noſtras Myſticas, Diabolicas eſſe fraudes, contendere, immo ne ſuſpica-
ri quidem conetur aut poſſit : ut potius , tale Arcanum Dei propoſitum , incredibiliter admi-
rari, rationem humanam, in eiſdem examinandis , ſubjugare, & Dei erga Electos ſuos admi-
randam miſericordiam in iſtis eſſe manifeſtam, humillimè, & cum ſummo tremore fateri velit :
Ego quidem , hactenus, in istis , aliud ( ferè ) nihil , me eſſe invenio , niſi Calamum ſcribæ,
velociter per me ſcribentis.  Nam viſa auditaque (in mea præſentia) fideliſſimè, de litera in-
terdum ad literam, interdum, verbatim, interdum pluribus ſimul receptis verbis (ipſo eodem
temporis momento, quo traduntur) annotare ſum ſolitus.  Aſt jam in quam multa excrevit
Noſter talis labor volumina ? Ex quibus omnibns illum fructum , ſucceſſumque expectamus,
qualem præfixit ille, cujus nutui cuncta obediunt. Iſtas autem ad ſuam ſacrem Cæſaream Maje-
ſtatem literas meas : Cum veſtra magnificentia opportunitatem inveniet primam , ſi meo nomi-
ne: humillimè eidem exhibere dignabitur ,  Tum magno mihi (Divinitus) injuncto , levatus
ero onere : Tum magno, à veſtra magnificentia affectus beneficio : Interim verò , Dum ſuæ ſa-
cræ Majeſtatis Cæſareæ ad iſtas reſponſum dabitur, (nimirum ſi ad 14. vel 16. dies prius ex-
pectandum eſſet) vel, ſtatim poſt acceptum reſponſum (ſi tam expeditè illud recipere poſſum,
quàm quod recepi ultimo) ad iter me accingere debeo, propter familiam , libros , & aliquam
meam ſuppellectilem, huc (ante hyemis aſperitatem) tranſferendam.  Ubi, cum Cæſareæ Ma-
jeſtatis gratioſo favore, & ſub ipſius Protectione Imperatoria , voluntatem Omnipotentis Dei
implere, pro viribus, & ſuæ ſacræ Cæſareæ Majeſtati inſervire (tanquam ejuſdem Philoſophus &
Mathematicus) fideliſſime, de tempore in tempus, paratus eſſe potero.

                                                Illuſtri veſtre Magnificentiæ

                                                    Addictiſſimus

                                                                    Joannes Dee.

            I annexed hereunto a Poſt-ſcript, which followeth :

                                Poſt-ſcriptum.

Mearum eſſe partium , & conſultum eſſe duxi veſtræ Magnificentiæ pauciſſimis verbis
ſignificare , quod heri , manè,  hora nona , vir egregius , & ſuæ Majeſtis Cæſareæ fi-
dus Conſiliarius D. Doctor Curtzius, me humaniſſimè inviſebat in meo ergaſtulo , & hy-
pocauſtato , juxta Bethlehem , ubi videre poterat Bibliothecam preſentem meam , nullam
(ferè) aliam eſſe ,  præter Sancta Dei Evangelia & Biblia ſacra ipſoſque noſtrorum myſte-
riorum libros : Ego autem quodam humili modo (inter cæteras querelas meas) de tam lon-
ga interpoſita mora conquerebar , inter ejuſdem (de meis rebus) factam relationem , &
Cæſareum de eiſdem recipiendum reſponſum. Ille verò ſe ſimpliciſſimè Cæſareæ Majeſti viſa
auditaque (penes me ) retuliſſe aſſeruit , nullo ſuo , de eiſdem , adhibito judicio.  Ve-
rum, Cæſari (dixit) quaſi impoſſibilia vel incredibilia fuiſſe viſa.  Et de reſponſo mihi  (in
hac parte) dando , ſecum , adhuc , ſuam deliberare velle Majeſtatem Cæfaream.  Unde ego
de literis meis iſtis , ſuæ Majeſti mittendis , mentionem feci & ſummatim earundem teno-
rem , eidem enarravi.  Ille eaſdem ſtatim habere voluit , ipſi Cæſareæ Majeſtati à Meridie
mittendas: Ego quidem Cæſaris me velle ad paucul{o}s dies expectare adventum dixi.  Deinde
de rebus Mathematicis breviſſime inter nos habito ſermone , illique (ad pervidendum ) dato
libello quodam Geometrico ( per me & Federicum Commandinuis Urbinatem ) in lucem olim
dato, & mutuis, poſt, utrinque promiſſis officiis humanitatis & benevolentiæ, abiit.

                                                                1584. Sept.28.
