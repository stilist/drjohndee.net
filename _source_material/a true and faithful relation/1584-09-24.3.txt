---
author_key: "Dee, John"
recipient_key: "Emperor Rudolf II"
category: correspondence
edition_key: "book"
language: "la-renais"
license: "CC0 1.0"
location: "page 246"
tags:
  - "Dee and Emperor Rudolph II"
---
              The Copy of the foresaid Letter to the Emperour.

Multis ( O Serenissime Cæsar ) & perniagnis ( ferè omnium ) Creaturarum Dei , immò
i psius Dei, & cœlestibus hand paucis my steriis, arcanisque, vestræ Cæsareæ Majestatis
jussu per me ( jam, ante quatuordecim dies ) fideliter, sincere, & diligenter ( quantum
sex horarum fieri poterat spacio ) declaratis, ac manifestatis: eidem, cui, eadem penes me
videnda, audienda, intelligendaque esse voluistis : Inde, nunc, quæ sit vestræ Cæsareæ Ma-
jestati, simplex (tanquam ab æquo rerum Æstimatore) facta relatio : vel, quod cum relatione
adjunctum Judicium : vel, qualis totius processus excogitata censura : vel, qualis mecum pro-
cedendi, vobis persuasa cautio;  vel, quale pro Cæsarei vestri responsi forma, initum captum-
que consilium, Non sum tam immodeste curiosus, ut expiscar,  Neque aliter, vel alia ratione
de sacræ vestræ Majestatis Cæsareæ prudenti & gratiosa (in præmissis ) Resolutione, sum sol-
licitus, quam, me ( fidelem, sincerum, & devotum ) Dei omnipotentis, & ( in Deo, propter-
que Deum ) vestræ sacræ Cæsareæ Majestatis servitorem deceat.  Video tamen me ( dum
nullum adhuc ad præmissa receperim responsum) per tam alti silentii (quasi ) stimulum, ali-
quantulum impelli, ut secundò vestram Cæsaream Majestatem admoneam, Ne divinam hanc, &
divinitus oblatam Misericordiam, tam inexpectatam, tam magnam, tam inauditam, tam ad-
mirandam, tam multiplicem, tam statui Imperatorio, Christianæque Reipublicæ necessariam,
tam certam, tam paracam, eamque ( per Dei Omnipotentis, Cæsareæque Majestatis vestræ, fi-
delem servitorem ) re ipsa, vobis confirmandam, & administrandam : ( si sacra vestra Cæsa-
rea Majestas voluisset ) parvi momenti negotium, vel inventum aliquod humanum, aut frau-
dem Diabolicam, esse, fuisse, vel fore, ullo modo suspicemini, vel Credatis.  Tali enim & tam
gravi vestræ Cæsareæ Majestatis errore, Omnipotentis Dei incendi posse furorem vehementer
vereor : & ne hanc Dei misericordiam respuentes, ejusdem indignantem provocetis vindictam,
valde metuo.  Quapropter, cum videam Cœlum ipsum , & cælestia talia mysteria , non tali
tantæque curæ, vestræ sacræ Majestati Cæsareæ adhuc esse, quali, quantæque optassem equi-
dem : Ego potius quam, ut, vel Deus hujus suæ ( prius inauditæ ) Misericordiæ ultroque
vestræ Cæsareæ Majestati oblatæ, prorsus nullum ( penes homines ) haberet conspicuum ju-
dicium, argumentum, Testimonium vel experimentum : Et potius quam mea (sæpe nominata)
fidelitas, sincericas, & Devotio ( sive votum ) erga Deum & vestram Cæsaream Majestatem,
omni ( apud posteros nostros ) careret fide, & veritatis manifestæ robore : In Dei Nomine,
& ad ejus laudem, honorem, & gloriam : & ut vestræ serenissimæ Cæsareæ Majestatis satisfa-
ciam desiderio Heroico, De lapide illo Benedicto : ( Philosophorum vocato lapide ) in infal-
libiliter videndo, possidendo & utendo : Assero vestræ sacræ Cæsareæ Majestati, lapidem eun-
dem me ( auxilio favoreque Divino ) conficere posse.  Et propterea ; Si vestra Cæsarea Ma-
jestas, me velit interim, sibi intime charum habere : Et, si, pro dignitate tanti mysterii, &
Beneficii ( sibi à me liberalissime & humillime exhibendi ) gratiosè me tractare dignabitur
( Non tamen alio quidem vel altiori me insigniens Titulo quam qui vestræ Cæsareæ Majesta-
tis Philosopho & Mathematico conveniat, ) Hiis literis ore & corde polliceor,  sanctéque coram
Deo Omnipotenti voveo : Opus illud philosophicum, Omnibus suis numeris perfecttum, in
manus vestras Cæsareas, ( & sine sumptibus vestris ad illud opus perficiendum requirendis )
ac brevissimo, quo fieri poterit, tempore ( Nutu Dei ) me daturum. De aliis præterea Arcanis,
ad huc mihi silendum esse video. Nunc autem sacræ Cæsareæ Majestatis vestræ gratiosam, li-
beram, constantemque voluntatem, in præmissis, non aliter, misi ex vestro proprio gracioso ore
vel ex vestris Cæsareis literis propriis, intelligere Cupio.  Nullum enim jam nosco, dignum
& aptum, qui in istis, aliísque Naturæ & Artis secretis, meus ( penes vestram Cæsaream Ma-
jestatem ) fieri deberet Mercurius.
