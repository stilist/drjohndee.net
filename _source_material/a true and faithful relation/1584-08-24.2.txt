---
author_key: "Dee, John"
calendar: "Gregorian"
recipient_key: "Emperor Rudolf II"
category: correspondence
edition_key: "book"
language: "la-renais"
license: "CC0 1.0"
location: "page 225"
people:
  - "de Santcliment, Guillem"
  - "Dee, John"
  - "Emperor Rudolf II"
  - "Laski, Olbracht"
  - "Sontag, Emeryk"
places:
  - "Praha, CZ"
tags:
  - "Dee and Emperor Rudolph II"
---
Ea eſt hominum in terris conditio (Nobiliſsime vir ) ut ſibi foli nullus natus eſſe videatur :
Immò neque ſibi ullus omnia ſponte naſcentia, vel ultro ab aliis oblata, quæ ſibi maximè
ſunt neceſſaria, recipiat.  Mutuæ inde hominum emerſerunt ſocietates, mutuæ amicitiæ,
mutuæ operæ, Mutua dona, Rerum commutatio, & empti{o}nis, rerumque venditionis contra-
ctus : Aliique diverſi hominum exiſtunt ſtatus, unde hominum inter homines, & cum homi-
nibus multiplicia procurantur officia, commerciaque.   Neque omnium iſtorum, ſola eſt utilitas
vel ( quæ peribit ) voluptas, ſcopus ille, vel finis, quem attingere conantur & ſtudent : Sed
aliud aliquibus eſt propoſitum, quod Divin{i}us quidem eſt, quod virtutem vel Honeſtatem no-
minare poſſumus ; quæ cælicus demiſſa, hominum informet mentes & orner, ſibique coaptet :
Adeo ut ſedibus illas reddat celeſtibus dignas.   Illud, illud, ergo eſt Illuſtriſſime vir quod
excellentiam veſtram tam mihi pridie reddidit attentam, benignam & perhumanam ; Illud eſt
quod veſtram refricabit memoriam, & veſtrum inſigniter acuet ingenium, in Cauſa mea, ſuæ
Cæfareæ Majeſti tam proponenda, quam commendanda : eoque tractanda modo, quo illa
tractari Arcana debeant, quæ a paucis credantur , & a paucioribus intelligantur : veriſlima
licet ſint, & ex ſeſe utiliſſima.  Quo citiùs Cæſarea ſua Majeſtas, mirabilem hanc & maxi-
mam Dei, non Providentiam ſolum, ſed bonitatem etiam amplexus fuerit, eo citius & abundan-
tiùs, meæ ad illum legationis conſtabit ſinceritas, bonitas & utilicas.  Voluiſſem equidem
hunc incluſuni libellum, literaſque incluſas veſtræ excellen{t}iæ, ipſemet attuliſſe. Sed ( cum
venia ſit dictum ) ex digiti pedis mei offenſa cuticula, non tam commodè poſſum hodie pedes
venire.  Proinde amico meo hoc onus impoſui, ut ( cum veſtræ Excellentiæ manuum deoſcu-
latione ) omnia mea vobis offerat ſervitia : hocque, quicquid eſt, pro ſua Cæſarea Majeſtate,
traderet munuſculi.
                                                      Pragæ 24. Auguſti 1584.
The Superſcription of this Letter was thus,                 Joannes Dee.
Illuſtriſſimo Domino, Domino Don Gulielmo de Sancto
Clemente ſereniſſimi atque Catholici Hiſpaniarum Re-
gis Negotiorum apud ſacram Cæſaream Majeſtateni, &c.
Præfecto, Domino meo Obſervandiſſimo.
